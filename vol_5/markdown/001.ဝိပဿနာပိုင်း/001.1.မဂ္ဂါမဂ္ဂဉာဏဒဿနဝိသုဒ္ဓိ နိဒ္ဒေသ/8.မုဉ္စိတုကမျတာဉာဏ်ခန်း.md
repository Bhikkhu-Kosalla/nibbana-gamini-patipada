# **8. မုဉ္စိတုကမျတာဉာဏ်ခန်း= သင်္ခါရတရားတို့မှ လွတ်မြောက်လိုသောဉာဏ်**

ဤနိဗ္ဗိဒါနုပဿနာဉာဏ်ဖြင့် သင်္ခါရတရားတို့၌ ငြီးငွေ့သော သင်္ခါရတရားတို့၌ ဆန့်ကျင်သော သင်္ခါရတရား
ဟူသမျှ၌ မမွေ့လျော်သော အာစာရကုလပုတ္တ အမည်ရသော ဤ အမျိုးကောင်းသား အမျိုးကောင်းသမီးအား
အလုံးစုံသော ဘုံဘ၀တို့၌ ဖြစ်ကုန်သော ခဏမစဲ တသဲသဲ ပျက်ခြင်းသဘော ရှိကုန်သော သင်္ခါရတရားတို့တွင်
တစ်ခုသော သင်္ခါရတရား၌သော်မျှလည်း မငြိမကပ် မမိမဖွဲ့အပ်တော့ပေ။ အလုံးစုံသော သင်္ခါရတရားအပေါင်းမှ
လွတ်ခြင်းငှာသာ အလိုရှိနေ၏၊ ထွက်မြောက်ခြင်းငှာသာ အလိုရှိနေ၏။

**လောကဥပမာ** ----- ကွန်ရက် အတွင်းသို့ ရောက်နေသော ငါးç မြွေခံတွင်းသို့ ရောက်နေသော ဖားç
လှောင်ချိုင့်၌ ထည်သ့Gင်းထားအပ်သော တောကြက်ç မြဲမြံစွာ ဖွဲ့ချည်ထားအပ်သော ကျော့ကွင်း၏ နိုင်ငသို့
လိုက်ပါရသော သားသမင်ç အလမ္ပာယ်ဆရာ၏ လက်တွင်းသို့ရောက်နေသော မြွေç ကြီးစွာသော ညွန်အိုင်တွင်းသို့
သက်ဆင်းမိသော ဆင်ç ဂဠုန်မင်း၏ ခံတွင်းသို့ ရောက်နေသော နဂါးမင်းç ရာဟုအသုရိန်၏ ခံတွင်းသို့
ရောက်နေသော လမင်းç ရန်သူတို့ အဝိုင်းခံနေရသော ယောက်ျား ----- ဤသို့စသော သတ္တဝါတို့သည် ထိုထို
ကွန်ရက်စသော အနှောင်အဖွဲ့မှ လွတ်လိုကုန်သည်သာလျှင် ထွက်မြောက်လိုကုန်သည်သာလျှင် ဖြစ်ကုန်သကဲသို့
ဤဥပမာအတူပင်လျှင် ထိုယောဂါ၀စရပုဂ္ဂိုလ်၏ စိတ်သည် အလုံးစုံသော တေဘူမက သင်္ခါရတရား အပေါင်းမှ
လွတ်မြောက်ခြင်းငှာသာလျှင် အလိုရှိနေ၏။ ထွက်မြောက်ခြင်းငှာသာလျှင် အလိုရှိနေ၏။ ထိုအခါ ဤဆိုအပ်ခဲ့ပြီးသည့် အတိုင်း အလုံးစုံသော တေဘူမက သင်္ခါရတရားတို့၌ ကင်းသော အာလယရှိသော အလုံးစုံသော
သင်္ခါရတရားအပေါင်းတို့မှ လွတ်ခြင်းငှာ အလိုရှိသော ထိုယောဂါ၀စရပုဂ္ဂိုလ်၏ သန္တာန်၌ **မုဉ္စိတုကမျတာဉာဏ်** သည် ဖြစ်ပေါ်လာ၏။ (ဝိသုဒ္ဓိ-၂-၂၈၈-၂၈၉။)

ဘင်္ဂဉာဏ်မှသည် ဤ မုဉ္စိတုကမျတာဉာဏ်သို့ တိုင်အောင်သော ဉာဏ်တို့ကား သင်္ခါရတရားတို့၏ အပျက်
သက်သက်ကိုပင် အာရုံယူ၍ လက္ခဏာရေးသုံးတန်ကို တစ်လှည့်စီတင်ကာ တွင်တွင်ကြီး ဝိပဿနာ ရှုနေသော
ဉာဏ်များ ဖြစ်ကြ၏။ ကာလသုံးပါး သန္တာန်နှစ်ပါး အတွင်း၌ တည်ရှိသော သင်္ခါရတရားတို့ကို ယင်းသင်္ခါရ
တရားတို့၏ အပျက်ကို အာရုံယူ၍ လက္ခဏာရေးသုံးတန်ကို တစ်လှည့်စီ တင်ကာ တွင်တွင်ကြီး ဝိပဿနာရှုခဲ့
သော် ယင်းသင်္ခါရတရားတို့အပေါ်၌ -----

- ၁။ ကြောက်မက်ဖွယ် ဘေးအားဖြင့် ထင်ခဲ့သော် ဘယဉာဏ်ç
- ၂။ ယင်းသင်္ခါရတရားတို့၏ အပြစ်ကို ရှုမြင်ခဲ့သော် အာဒီန၀ဉာဏ်ç
- ၃။ ယင်းသင်္ခါရတရားတို့၌ ငြီးငွေ့ခဲ့သော် နိဗ္ဗိဒါဉာဏ်ç
- ၄။ ယင်းသင်္ခါရတရားတို့မှ လွတ်မြောက်လိုခဲ့သော် မုဉ္စိတုကမျတာဉာဏ် ----

ဤသို့ အသီးအသီး ခေါ်ဝေါ်သုံးစွဲခြင်း ဖြစ်သည်ဟု မှတ်ပါ။

<center>မုဉ္စိတုကမျတာဉာဏ်ခန်း ပြီး၏။</center>