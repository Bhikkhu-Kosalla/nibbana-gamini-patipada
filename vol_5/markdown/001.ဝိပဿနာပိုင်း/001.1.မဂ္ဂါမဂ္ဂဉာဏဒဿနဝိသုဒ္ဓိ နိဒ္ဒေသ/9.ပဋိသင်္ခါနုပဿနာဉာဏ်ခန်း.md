# **9.ပဋိသင်္ခါနုပဿနာဉာဏ်ခန်း**

### **ပဋိသင်္ခါနုပဿနာဉာဏ်**

သော ဧဝံ သဗ္ဗဘ၀-ယောနိ-ဂတိ-ဋ္ဌိတိ-နိဝါသဂတေဟိ သဘေဒကေဟိ သင်္ခါရေဟိ မုစ္စိတုကာမော
သဗ္ဗသ္မာ သင်္ခါရဂတာ မုစ္စိတုံ ပုန တေ ဧဝံ သင်္ခါရေ ပဋိသင်္ခါနုပဿနာဉာဏေန တိလက္ခဏံ အာရောပေတွာ
ပရိဂ္ဂဏှာတိ။ (ဝိသုဒ္ဓိ-၂-၂၈၉။)

တိလက္ခဏံ အာရောပေတွာ သင်္ခါရပရိဂ္ဂဏှနံ ပုဗ္ဗေပိ ကတန္တိ ပုနဂ္ဂဟဏံ။ ပ။ သင်္ခါရာနံ ပရိဂ္ဂဏှနံ နာမ
ပရိပုဏ္ဏလက္ခဏ၀သေနေ၀ ဟောတီတိ ]]တိလက္ခဏံ အာရောပေတွာ}}တိ ဝုတ္တံ။ (မဟာဋီ-၂-၄၅၃။)

ထို ယောဂါ၀စရပုဂ္ဂိုလ်သည် ဤသို့လျှင် အလုံးစုံသော ဘုံဘ၀ç ယောနိç ဂတိç ဌိတိç သတ္တာဝါသတို့၌
ဖြစ်ကုန်သော ပျက်ခြင်းသဘော ရှိကုန်သော သင်္ခါရတရားတို့မှ လွတ်မြောက်လိုသည်ဖြစ်၍ အလုံးစုံသော သင်္ခါရ
တရားအပေါင်းမှ လွတ်မြောက်ခြင်းငှာ တစ်ဖန် ထိုတေဘူမက သင်္ခါရတရားတို့ကို ဤဆိုလတ္တံ့သော အခြင်းအရာ
အတိုင်း **ပဋိသင်္ခါနုပဿနာဉာဏ်**ဖြင့် လက္ခဏာရေး သုံးတန်ကို တင်၍ သိမ်းဆည်း၏ = ဝိပဿနာ ရှုပွားသုံး-
သပ်၏။ (ဝိသုဒ္ဓိ-၂-၂၈၉။)

သင်္ခါရတရားတို့ကို လက္ခဏာရေးသုံးတန်ကို တင်၍ ဝိပဿနာရှုမှုမှာ aUရှပိုင်း ဝိပဿနာဉာဏ်များ၌လည်း
ရှိခဲ့၏။ ထိုကြောင့် ဤ၌ ပုန = တစ်ဖန်ဟူ၍ အဋ္ဌကထာဆရာတော်က မိန့်ဆိုတော်မူခြင်း ဖြစ်၏။ သင်္ခါရတရားတို့ကို
ဉာဏ်ဖြင့် ပိုင်းခြားယူခြင်း သိမ်းဆည်းခြင်း မည်သည်ကား ပြည့်စုံသော လက္ခဏာ၏ အစွမ်းဖြင်သာ့လျှင် ဖြစ်နိုင်၏။
ထိုကြောင့် ----- တိလက္ခဏံ အာရောပေတွာ = လက္ခဏာရေးသုံးတန်ကိုတင်၍ ဝိပဿနာရှုရန် အဋ္ဌကထာက
ဖွင့်ဆိုတော်မူခြင်း ဖြစ်သည်။ (မဟာဋီ-၂-၄၅၃။)

ဤညွှန်ကြားချက်များနှင့်အညီ အသင်သူတော်ကောင်းသည် သင်္ခါရတရားတို့ကို တစ်ဖန် အကျဉ်းအားဖြင့်
လက္ခဏာရေးသုံးတန်ကို တင်၍ ဝိပဿနာရှုပါ။ သင်္ခါရတရားတို့၏ အပျက်သက်သက်ကိုပင် အာရုံယူ၍ ရှုရန်
ဖြစ်သည်။ အကျယ်အားဖြင့် ဘာ၀နာ (၄၀) ခေါ် တော (၄၀) ရှုကွက်ဖြင့်လည်း ဤအပိုင်းတွင် တစ်ဖန် ထပ်၍
ဝိပဿနာ ရှုပါ။ သို့သော် ဤအပိုင်းတွင် ဝိသုဒ္ဓိမဂ္ဂအဋ္ဌကထာ၌ -----

- ၁။ အနိစ္စအခြင်းအရာ (၁၄) မျိုးç
- ၂။ ဒုက္ခအခြင်းအရာ (၂၈) မျိုးç
- ၃။ အသုဘအခြင်းအရာ (၉) မျိုးç
- ၄။ အနတ္တအခြင်းအရာ (၉) မျိုးç

အားလုံးပေါင်းသော် ဘာ၀နာ (၆၀) ရှုကွက်တို့ကို ဖွင့်ဆိုထားတော်မူ၏။ ဘာ၀နာ (၆၀) မျှမက ရှုနိုင်ရန်
အာဒိ = အစရှိသော စကားတို့ဖြင့် ဖွင့်ဆိုထားပေသည်။ တစ်နည်းဆိုရသော် အနိစ္စအခြင်းအရာကို (၁၄)မျိုးç
ဒုက္ခအခြင်းအရာကို (၂၈)မျိုးç အသုဘအခြင်းအရာကို (၉)မျိုးç အနတ္တအခြင်းအရာကို (၉)မျိုး ဖွင့်ဆိုထားသဖြင့်
ယောဂါ၀စရပုဂ္ဂိုလ်သည် ယင်းအခြင်းအရာ အသီးအသီးကို ဝိပဿနာဉာဏ်ဖြင့် မြင်အောင်ကြည့်၍ အနိစ္စဟု
လည်းကောင်းç ဒုက္ခဟုလည်းကောင်းç အသုဘဟုလည်းကောင်းç အနတ္တဟုလည်းကောင်း အသီးအသီး ရှုရမည်
ဖြစ်ပါသည်။ အခြင်းအရာ တစ်ခုစီ တစ်ခုစီ ခွဲ၍ ရှုရန် ဖြစ်သည်။

### **အနိစ္စဟု ရှုပုံ**
ထိုယောဂါ၀စရပုဂ္ဂိုလ်သည် အလုံးစုံသော သင်္ခါရတရားတို့ကို -----

- ၁။ **အနစ္စန္တိကတော**= နောက်အစွန်း ဘင်ကို လွန်နိုင်သော = လွန်၍ တည်နိုင်သော သဿတ မဟုတ်သည်၏ အဖြစ်ကြောင့် = နောက်အစွန်းဘင်ကို မလွန်နိုင် လွန်၍ မတည်နိုင်သည်၏ အဖြစ်ကြောင့် **အနိစ္စ**ဟု ရှု၏။
- ၂။ **တာ၀ကာလိကတော** = အခိုက်အတန့်မျှ တည်သည်၏ အဖြစ်ကြောင့် ...
- ၃။ **ဥပ္ပါဒ၀ယပရိစ္ဆိန္နတော** = ဖြစ်ခြင်း ပျက်ခြင်းဖြင့် ပိုင်းခြားအပ်သည်၏ အဖြစ်ကြောင့် ...
- ၄။ **ပလောကတော** = ဗျာဓိ-ဇရာ-မရဏတို့ဖြင့် ပေါက်ကွဲပျက်စီးတတ်သည်၏ အဖြစ်ကြောင့် ...
- ၅။ **စလတော** = ဗျာဓိ-ဇရာ-မရဏနှင့် လာဘ-အလာဘစသော လောကဓံတို့ကြောင့် တုန်လှုပ်တတ်သည်၏ အဖြစ်ကြောင့် ...
- ၆။ **ပဘင်္ဂုတော** = ပျက်ခြင်းသို့ ရောက်ခြင်းကြောင့် ...
- ၇။ **အဒ္ဓု၀တော** = မြဲသောသဘော မရှိခြင်းကြောင့် ...
- ၈။ **ဝိပရိဏာမဓမ္မတော** = ဇရာ-မရဏဟူသော နှစ်ပါးသော အဖို့ဖြင့် ဖောက်ပြန်ခြင်းသဘော ရှိခြင်းကြောင့် ...
- ၉။ **အသာရကတော** = အနှစ်မဟုတ် အကာနှင့် တူခြင်းကြောင့် ...
- ၁၀။ **ဝိဘ၀တော** = အစီးအပွား ကင်းခြင်းကြောင့် ...
- ၁၁။ **သင်္ခတတော** = အကြောင်းတရားတို့သည် ပေါင်းစု၍ ပြုပြင်အပ်သည်၏ အဖြစ်ကြောင့် ...
- ၁၂။ **မရဏဓမ္မတော** = သေခြင်း ပျက်ခြင်းသဘော ရှိသည်၏ အဖြစ်ကြောင့် ...
- ၁၃။ **အာဒိအန္တဝန္တတော** = ဥပါဒ်-ဘင်ဟူသော အစ-အဆုံးရှိသည်၏ အဖြစ်ကြောင့် ...
- ၁၄။ **နိစ္စပဋိက္ခေပတော** = နိစ္စသဘောကို ပယ်ခြင်းကြောင့် ...

ဤသို့အစရှိကုန်သော အကြောင်းတို့ကြောင့် **အနိစ္စ**ဟု ရှု၏။ (ဝိသုဒ္ဓိ-၂-၂၈၉။)

အသင်ယောဂါ၀စရပုဂ္ဂိုလ်သူမြတ်သည် ကာလသုံးပါး သန္တာန်နှစ်ပါးအတွင်း၌ တည်ရှိသော သင်္ခါရတရား
တို့ကို ယင်းအခြင်းအရာ တစ်ခုစီ တစ်ခုစီကို ဉာဏ်ဖြင့် မြင်အောင်ကြည့်၍ အနိစ္စ-အနိစ္စဟုပင် တွင်တွင် ရှုပါလေ။

### **ဒုက္ခဟု ရှုပုံ**

- ၁။ **အဘိဏှပဋိပီဠနတော** = သင်္ခါရတရားတို့ကို ဖြစ်ခြင်းပျက်ခြင်းတို့သည် မပြတ် အဖန်ဖန် နှိပ်စက် အပ်သည်၏ အဖြစ်ကြောင့် ဒုက္ခဟု ရှု၏။
- ၂။ ဒု**က္ခမတော** = သည်းခံနိုင်ခဲသည်၏ အဖြစ်ကြောင့် ...
- ၃။ **ဒုက္ခဝတ္ထုတော** = ဒုက္ခ၏ တည်ရာဝတ္ထု၏ အဖြစ်ကြောင့် ...
- ၄။ **ရောဂတော** = ယာပျနာဟူသော မူလရောဂါနှင့် တူသည်၏အဖြစ်ကြောင့် ...
- ၅။ **ဂဏ္ဍတော** = အိုင်းအမာနှင့် တူသည်၏အဖြစ်ကြောင့် ...
- ၆။ **သလ္လတော** = မြားငြောင့်နှင့် တူသည်၏ အဖြစ်ကြောင့် ...
- ၇။ **အဃတော** = အစီးအပွားမဲ့ကို ဆောင်သည်၏ အဖြစ်ကြောင့် ...
- ၈။ **အာဗာဓတော** = ယာပျနာဟူသော မူလရောဂါမှတစ်ပါးသော ပြင်းပြသည်းထန်စွာသော အနာ၏ အဖြစ်ကြောင့် ...
- ၉။ **ဤတိတော** = (များစွာသော ပျက်စီးခြင်း ဗျသနကို ဆောင်သည်ဖြစ်၍ အသစ်အာဂန္တုက ဧည်သ့ည်
သဖွယ်ဖြစ်သော အကုသိုလ် အသင်းအပင်း ပျက်စီးကြောင်း တရားနှင့် တူ၍) ပျက်စီးကြောင်း၏
အဖြစ်ကြောင့် ...
- ၁၀။ **ဥပဒ္ဒ၀တော** = (အထူးထူး အပြားပြား များစွာသော အကျိုးမဲ့ကို ဆောင်တတ်သည်၏ အဖြစ်ကြောင့်)
မင်းဘေးမင်းဒဏ်စသော ဥပဒ္ဒဝေါ၏ တည်ရာဝတ္ထု၏ အဖြစ်ကြောင့် ...
- ၁၁။ **ဘယတော** = ခပ်သိမ်းသော ဘေးတို့၏ တည်ရာ၏ အဖြစ်ကြောင့် ...
- ၁၂။ **ဥပသဂ္ဂတော** = အကျိုးမဲ့တို့သည် အစဉ်လိုက်အပ်သည်ဖြစ်၍ ငြိတွယ်ခြင်းရှိသည်၏ အဖြစ်ကြောင့်
...၊ တစ်နည်း ----- ရာဂစသော အပြစ်တို့နှင့် ကပ်ငြိခြင်း မကင်းသည်၏ အဖြစ်ကြောင့် ...
- ၁၃။ **အတာဏတော** = ဘေးကို မစောင့်ရှောက်နိုင်သည်၏ အဖြစ်ကြောင့် ...
- ၁၄။ **အလေဏတော** = ခိုမှီး ပုန်းအောင်းရာ မဟုတ်သည်၏ အဖြစ်ကြောင့် ...
- ၁၅။ **အသရဏတော** = ကိုးကွယ်ရာ မဟုတ်သည်၏ အဖြစ်ကြောင့် ...
- ၁၆။ **အာဒီန၀တော** = အပြစ်ဒေါသ၏ အဖြစ်ကြောင့် ...၊ တစ်နည်း ----- အထီးကျန်သော သူဆင်းရဲနှင့်
တူသည်၏ အဖြစ်ကြောင့် ...
- ၁၇။ **အဃမူလတော** = မကောင်းမှု၏ အကြောင်းမူလ၏ အဖြစ်ကြောင့် ...
- ၁၈။ **၀ဓကတော** = အဆွေခင်ပွန်း၏ မျက်နှာကဲ့သို့ ချိုသာသော မျက်နှာရှိသည်ဖြစ်၍ အကျွမ်းဝင်သော
- သူကို သတ်တတ်သော သူသတ်ရန်သူနှင့် တူသည်၏ အဖြစ်ကြောင့် ...
- ၁၉။ **သာသ၀တော** = အာသဝေါတရားတို့၏ အာရုံ၏ အဖြစ်ကြောင့် ...၊ တစ်နည်း ----- အာသဝေါ
တရားတို့၏ အနီးစပ်ဆုံး အကြောင်း ပဒဋ္ဌာန်၏ အဖြစ်ကြောင့် ...
- ၂၀။ **မာရာမိသတော** = သေခြင်းတရားတည်းဟူသော မစ္စုမာရ်ç ကိလေသာ (၁၀)ပါးတည်းဟူသော
ကိလေသမာရ်တို့၏ အစာအာမိသ၏ အဖြစ်ကြောင့် ...
- ၂၁။ **ဇာတိဓမ္မတော** = ဖြစ်ခြင်း = ဇာတိသဘော ရှိသည်၏ အဖြစ်ကြောင့် ...
- ၂၂။ **ဇရာဓမ္မတော** = ရင့်ခြင်း ဟောင်းခြင်း သဘောရှိသည်၏ အဖြစ်ကြောင့် ...
- ၂၃။ **ဗျာဓိဓမ္မတော** = နာခြင်းသဘော ရှိသည်၏ အဖြစ်ကြောင့် ...
- ၂၄။ **သောကဓမ္မတော** = စိုးရိမ်ခြင်းသဘော ရှိသည်၏ အဖြစ်ကြောင့် ...
- ၂၅။ **ပရိဒေ၀ဓမ္မတော** = ငိုကြွေးခြင်းသဘော ရှိသည်၏ အဖြစ်ကြောင့် ...
- ၂၆။ **ဥပါယာသဓမ္မတော** = လွန်စွာ ပင်ပန်းခြင်းသဘော ရှိသည်၏ အဖြစ်ကြောင့် ...
- ၂၇။ **သံကိလေသိကဓမ္မတော** = တဏှာသံကိလေသç ဒိဋ္ဌိသံကိလေသç ဒုစ္စရိတသံကိလေသတို့၏ အာရုံ
ဖြစ်ခြင်းတည်းဟူသော သဘော၏ အဖြစ်ကြောင့် ...
- ၂၈။ **သုခပဋိက္ခေပတော** = ချမ်းသာသုခကို ပယ်ခြင်းကြောင့် ...

ဤသို့ အစရှိကုန်သော အကြောင်းတို့ကြောင့် ဒုက္ခဟု ရှု၏။ (ဝိသုဒ္ဓိ-၂-၂၈၉။)

### **အသုဘဟု ရှုပုံ**
- ၁။ **အဇညတော** = မနှစ်သက်ဖွယ် ရှိသည်၏ အဖြစ်ကြောင့် ...၊ တစ်နည်း ----- မတင့်တယ်သည်၏
အဖြစ်ကြောင့် **အသုဘ**ဟု ရှု၏။
- ၂။ **ဒုဂ္ဂန္ဓတော** = မကောင်းသောအနံ့ ရှိသည်၏ အဖြစ်ကြောင့် ...
- ၃။ ဇေဂုစ္ဆတော = ဓီ-ဓီ - ဟု ထွီဖွယ်ရှိသည်၏ အဖြစ်ကြောင့် ...၊ တစ်နည်း ----- စက်ဆုပ်အပ်သည်၏
အဖြစ်ကြောင့် ...
- ၄။ **ပဋိက္ကူလတော** = လိုလားနှစ်သက်ခြင်း၏ ပြောင်းပြန် ဆန့်ကျင်ဘက်အားဖြင့် စက်ဆုပ်ရွံရှာအပ်သည်၏
အဖြစ်ကြောင့် ...
- ၅။ **အမဏ္ဍနာရဟတော** = ဝတ်စားတန်ဆာ မဆင်သဖြင့် ထိုသင်္ခါရတရားတို့၏ သုဘ၏ အဖြစ်ကို ပယ်ဖျောက်ခြင်းငှာ တတ်ကောင်းသည်၏ အဖြစ်ဖြင့် ...၊ တစ်နည်း----- တန်ဆာ မဆင်သဖြင့် သုဘအဖြစ်
ပျောက်၍ အသုဘအဖြစ် ထင်သည်၏ အဖြစ်ကြောင့် ...၊ တစ်နည်း ----- တန်ဆာ ဆင်သဖြင့် မပယ်နိုင်
မပျောက်နိုင် မပျောက်ပျက်နိုင်သော သဘောရှိသော အသုဘ၏ အဖြစ်ကြောင့် ...
- ၆။ **ဝိရူပတော** = အသုန္ဒရတော = မကောင်းသည်၏ အဖြစ်ကြောင့် ...
- ၇။ **ဗီဘစ္ဆတော** = ပဋိဃ (= ဒေါသ) သံယောဇဉ်၏ တည်ရာဝတ္ထု၏ အဖြစ်ကြောင့် ရှုကုန်သော သူတို့ကို
မိမိ၌ (= မိမိဟူသော ခန္ဓာငါးပါး၌) ဖွဲ့ထားတတ်သည်၏ အဖြစ်ကြောင့် ...၊ တစ်နည်း ----- မနှစ်သက်ဖွယ် ရွံရှာစက်ဆုပ်ဖွယ်၏ အဖြစ်ကြောင့် မစင်ကဲသို့ စွန့်အပ်သည်၏ အဖြစ်ကြောင့် ...
- ၈။ **အသုစိတော** = မစင်ကြယ်သည်၏ အဖြစ်ကြောင့် ...
- ၉။ **အမနာပတော** = စိတ်နှလုံးကို မတိုးပွားစေတတ်သည်၏ အဖြစ်ကြောင့် ...

ဤသို့အစရှိသော အကြောင်းတို့ကြောင့် ဒုက္ခလက္ခဏာ၏ အခြံအရံ ပရိဝါရဖြစ်သော အသုဘအားဖြင့်
= **အသုဘ**ဟု ရှု၏။ (ဝိသုဒ္ဓိ-၂-၂၈၉။)

### **အနတ္တဟု ရှုပုံ**

- ၁။ **ပရတော** = ပြင်ပသူစိမ်းနှင့် တူသော အဖြစ်ကြောင့် **အနတ္တ**ဟု ရှု၏။
- ၂။ **ရိတ္တတော** = ဓု၀ - သုဘ - သုခ - အတ္တစသည်အဖြစ်မှ ကင်းဆိတ်သည်၏ အဖြစ်ကြောင့် ...
- ၃။ **တုစ္ဆတော** = ဓု၀ - သုဘ - သုခ - အတ္တစသည့် အနှစ်မမှီး အချည်းနှီး၏ အဖြစ်ကြောင့် ...
- ၄။ **သုညတော** = သာမီ - နိဝါသီ - ကာရက - ဝေဒက - အဓိဋ္ဌာယကဟူသော တိတ္ထိတို့သည် ကြံဆအပ်သော
အတ္တမှ ကင်းဆိတ်သည်၏ အဖြစ်ကြောင့် ...
- ၅။ **အသာမိကတော** = အတ္တ - အရှင် မရှိသည်၏ အဖြစ်ကြောင့် ...
- ၆။ **အနိဿရတော** = အစိုးမရသည်၏ အဖြစ်ကြောင့် ...
- ၇။ **အဝသဝတ္တိတော** = အလိုသို့ မလိုက်တတ်သည်၏ အဖြစ်ကြောင့် ...
- ၈။ **အပရိဏာယကတော** = aUရှဆောင် (အတ္တ) ကင်းမဲသ့ည်၏ အဖြစ်ကြောင့် ...
- ၉။ **အတ္တပဋိက္ခေပတော** = အတ္တကိုပယ်ခြင်းကြောင့် ...

ဤသို့အစရှိကုန်သော အကြောင်းတို့ကြောင့် **အနတ္တ**အားဖြင့် = **အနတ္တ**ဟု ရှု၏။ (ဝိသုဒ္ဓိ-၂-၂၈၉။)

အကျိုးကား ဤသို့တည်း ----- ဤသို့ရှုသော ဤယောဂါ၀စရပုဂ္ဂိုလ်သည် လက္ခဏာရေးသုံးပါးကို တင်၍
သင်္ခါရတရားတို့ကို သိမ်းဆည်းအပ်သည် မည်ကုန်၏။ အဘယ်ကြောင့် ဤသင်္ခါရတရားတို့ကို ဤသို့ သိမ်းဆည်း-
အပ်သနည်းဟူမူ ----- နောင်တစ်ဖန် သင်္ခါရတရားတို့ မလိုက်ခြင်း အကျိုးငှာç သင်္ခါရတရားတို့မှ ကောင်းစွာ
လွတ်ခြင်းဟု ဆိုအပ်သော မုစ္စန၏ = အလွတ်ကြီး လွတ်ခြင်း၏ အကြောင်းဥပါယ်၏ ပြည့်စုံခြင်း အကျိုးငှာç
အကြောင်းဥပါယ်ကို ပြီးစေခြင်း အကျိုးငှာ ဤသို့ သိမ်းဆည်းရပေသည် ဟူပေ။ (ဝိသုဒ္ဓိ-၂-၂၉၀။)

### **လောကဥပမာ တစ်ရပ်**

ဆယ်လံအခေါက်၊ ရေထဲအောက်သို့၊ ထုတ်ချောက်စုပ်စုပ်၊ စုံးစုံးငုပ်၍၊ စမ်းခုပ်သရော်၊ သူဖော်စိမ်းစား၊
တံငါသာ့းလျှင်၊ လည်ကျားသုံးရစ်၊ မည်းချစ်ရင်ပြောက်၊ ရေမြွေဟောက်ကို၊ လန့်ကြောက်မရှိ၊ ငါးဟုမိ၍၊ လည်စိ
လဆုပ်၊ ဝမ်းသာရုပ်ဖြင့်၊ သူနုပ်ကျွန်လျော်၊ ကြည့်လျက်ပေါ်သော်၊ မြော်ကတုံးတုံး၊ ဟလူဆုံးဟု၊ နှလုံးမဆံ့၊
ရင်တီးအသို့၊ သိနှံ့ပညာ၊ ထိုရော်ငါလည်း၊ ပမာဤတူ၊ စည်းစိမ်ထူ၍၊ ရိပ်ပူမထိ၊ ချမ်းသာရှိလျက်၊ သတိမြင်ကျယ်၊
သူတော်နွယ်သို့၊ ယိုးမယ်မဲ့လျှင်း၊ အချင်းစစ်ဘွေ၊ ကြံတုံချေက၊ မွေးရေခမင်း၊ နှလုံးတွင်း၌၊ သားညှင်းအသွင်၊
မီးဝယ်ကင်သော်၊ ပိတ်ပင်မပြန့်၊ ရှုံ့ရှုံ့တွန့်လျက်၊ ကြောက်လန့်ထိတ်စွာ၊ ဘော်သုံးရွာတွင်၊ ဝါဝါလရောင်၊ လူတို့
ဘောင်ကား၊ ပြောင်ပြောင် ငါ့အား ညီးသတည်း။ (အရှင်မဟာသီလ၀သ့ - ဝိသုဒ္ဓိမဂ်နိဿယ-၅-၂၄၂။)

ဤသို့သော အခြင်းအရာ အမျိုးမျိုးတို့ဖြင့် သင်္ခါရတရားတို့၏ အနိစ္စစသည်၏ အဖြစ်ကို ကောင်းစွာ
မှတ်သည်၏ အစွမ်းဖြင့် ဖြစ်ပေါ်လာသော ဆင်ခြင်ခြင်းဖြင့် ထိုယောဂါ၀စရပုဂ္ဂိုလ်၏ သန္တာန်၌ **ပဋိသင်္ခါဉာဏ်** သည် ဖြစ်ပေါ်လာ၏။

### **ပဋိသမ္ဘိဒါမဂ္ဂပါဠိတော်၏ ဟောကြားတော်မူချက်**

အနိစ္စတော မနသိကရောတော နိမိတ္တံ ပဋိသင်္ခါ ဉာဏံ ဥပ္ပဇ္ဇတိ။ ဒုက္ခတော မနသိကရောတော ပဝတ္တံ
ပဋိသင်္ခါ ဉာဏံ ဥပ္ပဇ္ဇတိ။ အနတ္တတော မနသိကရောတော နိမိတ္တဉ္စ ပဝတ္တဉ္စ ပဋိသင်္ခါ ဉာဏံ ဥပ္ပဇ္ဇတိ။

<r>(ပဋိသံ-၂၅၉။)</r>

၁။ သင်္ခါရတရားတို့ကို အနိစ္စဟု နှလုံးသွင်းသော ယောဂါ၀စရပုဂ္ဂိုလ်အား သင်္ခါရနိမိတ်ကို ---- ]]အဒ္ဓု၀= မမြဲ
မခိုင်ခံ့။ တာ၀ကာလိက = အခိုက်အတန့် တစ်သက်လျာမျှသာတည်း}} - ဟု ဤသို့ အနိစ္စလက္ခဏာ၏ အစွမ်းဖြင့်
သိပြီး၍ ဉာဏ်သည် ဖြစ်ပေါ်လာ၏။

၂။ သင်္ခါရတရားတို့ကို ဒုက္ခဟု နှလုံးသွင်းသော ယောဂါ၀စရပုဂ္ဂိုလ်အား ပဝတ္တတရားကို ဒုက္ခလက္ခဏာ၏
အစွမ်းဖြင့် သိပြီး၍ ဉာဏ်သည် ဖြစ်ပေါ်လာ၏။

၃။ သင်္ခါရတရားတို့ကို အနတ္တဟု နှလုံးသွင်းသော ယောဂါ၀စရပုဂ္ဂိုလ်အား နိမိတ္တကိုလည်းကောင်း ပဝတ္တကို လည်းကောင်း အနတ္တလက္ခဏာ၏ အစွမ်းဖြင့် သိပြီး၍ ဉာဏ်သည် ဖြစ်ပေါ်လာ၏။ (ပဋိသံ-၂၅၉။)

အထက်ပါ ပါဠိတော်စကားရပ်၌ ----- ပဋိသင်္ခါပုဒ်၏ နိမိတ္တ-ပဝတ္တ အမည်ရသော သင်္ခါရတရားတို့ကို
အနိစ္စလက္ခဏာ ဒုက္ခလက္ခဏာ အနတ္တလက္ခဏာ၏ အစွမ်းဖြင့် အသီးအသီး သိပြီး၍- ဟူသော အနက်သဘောကို
ဆိုပြီးနောက် ----- ဉာဏံ ဥပ္ပဇ္ဇတိ = ဉာဏ်သည် ဖြစ်ပေါ်လာ၏ - ဟု သိမှု ကြိယာနှင့် ဉာဏ်ဖြစ်မှု ကြိယာကို
aUရှကာလ နောက်ကာလ၏ အစွမ်းဖြင့် ကာလကွဲပြားသကဲသို့ ဆိုထား၏။ သို့သော် ဤအရာ၌ aUရှကာလ 
နောက်ကာလဟု ကာလကွဲပြားမှုကား မရှိပေ။ ယင်းသို့ မရှိသော်လည်း သဒ္ဒါဝေါဟာရ၏ အစွမ်းဖြင်သာ့
ကာလကွဲပြားသကဲသို့ ဆိုထားခြင်း ဖြစ်သည်။ အမှန်မှာ သိမှုနှင့် ဉာဏ်ဖြစ်မှုကား သမာနကာလ = တူညီသော
အချိန်ကာလရှိ၏။ မနဉ္စ ပဋိစ္စ ဓမ္မေ စ ဥပ္ပဇ္ဇတိ မနောဝိညာဏံ = ဘဝင်မနောဒွါရကိုလည်း အစွဲပြု၍ ဓမ္မာရုံ
သဘောတရားတို့ကိုလည်း အစွဲပြု၍ မနောဝိညာဏ်သည် ဖြစ်ပေါ်လာ၏ ---- စသည်တို့၌ အစွဲပြုခြင်း ကြိယာနှင့် မနောဝိညာဏ်၏ ဖြစ်မှုကြိယာတို့သည် ကာလ အကွဲအပြား မရှိ၊ ကာလချင်း တူညီသကဲသို့----- အလားတူပင်
ဤအရာ၌လည်း သိမှုကြိယာနှင့် ဉာဏ်ဖြစ်ပေါ်မှု ကြိယာသည် ကာလအကွဲအပြား မရှိ၊ ကာလချင်း တူညီသည်
ဟုပင် မှတ်ပါ။ (ဝိသုဒ္ဓိ-၂-၂၉၁။ မဟာဋီ-၂-၄၅၄။)

တစ်နည်း ----- အဆင့်ဆင့် ကြိမ်ဖန်များစွာ ထပ်ကာထပ်ကာ မပြတ် ဒလစပ် ဖြစ်နေသော ဉာဏ်တို့တွင်
ရှေးဖြစ်သော ဉာဏ်၏ အစွမ်းဖြင့် နိမိတ္တ ပဝတ္တကို လက္ခဏာရေးသုံးတန်၏ အစွမ်းဖြင့် အသီးအသီး သိခြင်း
ပဋိသင်္ခါနကြိယာကို ရည်အပ်၏။ ထိုမှတစ်ပါး နောက်ဖြစ်သော ဉာဏ်၏ အစွမ်းဖြင့် ဉာဏ်ဖြစ်ခြင်း ကြိယာကို
ရည်အပ်၏။ ထိုဉာဏ် နှစ်ပါးတို့ကိုကား ဉာဏ်တစ်ခုစီသာဟု ကွဲပြားသော အားဖြင့် မရှုအပ်ကုန်။ အကြောင်းမူ
တစ်ခုသော နာမ်သန္တတိအစဉ်၌ ကျရောက်သည်၏ အဖြစ်ကြောင့် ဧကတ္တနည်းအားဖြင့် တစ်ခုတည်းဟု ယူအပ်သည်၏ အဖြစ်ကြောင့်တည်း။ (ဝိသုဒ္ဓိ-၂-၂၉၁။ မဟာဋီ-၂-၄၅၅။)

ဤဉာဏ်ပိုင်း၌လည်း ရူပက္ခန္ဓာမှသည် ဇရာ-မရဏသို့ တိုင်အောင်သော ခန္ဓာ-အာယတန-ဓာတ်ပဋိစ္စသမုပ္ပါဒ် အင်္ဂါရပ်တို့ကို ဉာဏ်ဖြင့် ပိုင်းခြားယူ၍ ယင်းသင်္ခါရတရားတို့၏ အပျက်ကိုပင် အာရုံယူ၍
လက္ခဏာယာဉ် သုံးချက်ကို တစ်လှည့်စီတင်ကာ ဝိပဿနာရှုပါ၊ ယင်းဝိပဿနာဉာဏ်ကိုလည်း တစ်ဖန်ပြန်၍
ဝိပဿနာရှုပါ။

<center>ပဋိသင်္ခါနုပဿနာဉာဏ်ခန်း ပြီး၏။</center>