### ဒီဃဘာဏက-သံယုတ္တဘာဏကတို့၏ အဆို

- ၁။ ဝင်သက်လေ ထွက်သက်လေ၏ အရှည်-အတို， အစ-အလယ်-အဆုံး အကုန်လုံးကို ထင်ထင်ရှားရှား သိအောင် ဉာဏ်ဖြင့် ပိုင်းခြားယူခြင်း သိမ်းဆည်းခြင်း၌လည်း ဩဠာရိက = ရုန့်ရင်း ကြမ်းတမ်းသေး၏။
ပထမဈာန်၏ ဥပစာရသမာဓိအခိုက်၌ သုခုမ = သိမ်မွေ့နူးညံ့၏။
- ၂။ ထိုပထမဈာန်၏ ဥပစာရသမာဓိ အခိုက်၌လည်း ရုန့်ရင်းကြမ်းတမ်းသေး၏၊ ပထမဈာန် အခိုက်၌ကား ပို၍ နူးညံ့၏။ 
- ၃။ ပထမဈာန် အခိုက်၌လည်းကောင်း， ဒုတိယဈာန်၏ ဥပစာရသမာဓိ အခိုက်၌လည်းကောင်း ရုန့်ရင်း ကြမ်းတမ်းသေး၏၊ ဒုတိယဈာန် အခိုက်၌ကား ပို၍ နူးညံ့၏။ 
- ၄။ ဒုတိယဈာန် အခိုက်၌လည်းကောင်း， တတိယဈာန်၏ ဥပစာရသမာဓိ အခိုက်၌လည်းကောင်း ရုန့်ရင်း ကြမ်းတမ်းသေး၏၊ တတိယဈာန် အခိုက်၌ ပို၍ နူးညံ့၏။ 
- ၅။ တတိယဈာန် အခိုက်၌လည်းကောင်း， စတုတ္ထဈာန်၏ ဥပစာရသမာဓိ အခိုက်၌လည်းကောင်း ရုန့်ရင်း ကြမ်းတမ်းသေး၏၊ စတုတ္ထဈာန် အခိုက်၌ကား အလွန်နူးညံ့ သိမ်မွေ့၏၊ မဖြစ်ခြင်းသဘောသို့သာလျှင် ရောက်ရှိသွားပေ၏။ 
ဤသို့ မှတ်သားပါလေ။

စတုတ္ထဇ္ဈာနေ အတိသုခုမော အပ္ပဝတ္တိမေ၀ ပါပုဏာတီတိ။ (ဝိသုဒ္ဓိ၊၁၊၂၆၇။)

ဤကား ဒီဃနိကာယ်ကို ဆောင်သော ဒီဃဘာဏက， သံယုတ္တနိကာယ်ကို ဆောင်သော သံယုတ္တဘာဏက မထေရ်မြတ်တို့၏ အလိုတည်း။