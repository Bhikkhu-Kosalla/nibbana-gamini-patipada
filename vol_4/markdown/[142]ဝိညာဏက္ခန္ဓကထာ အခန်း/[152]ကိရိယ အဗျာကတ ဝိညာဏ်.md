## ကိရိယ အဗျာကတ ဝိညာဏ်

ကိရိယ အဗျာကတဝိညာဏ်သည် ကာမာဝစရ ကိရိယာ， ရူပါဝစရ ကိရိယာ， အရူပါဝစရ ကိရိယာဟု ဘူမိဘေဒအားဖြင့် သုံးမျိုး ပြား၏။

- ၁။ ပဉ္စဒွါရာဝဇ္ဇန်း မနောဒွါရာဝဇ္ဇန်း ဟသိတုပ္ပါဒ် ဟူသော အဟိတ်ကာမာဝစရ ကိရိယာ (၃)ပါး，

- ၂။ မဟာကိရိယာစိတ် (၈)ပါး， = (ကာမာဝစရ မဟာကိရိယာစိတ်)

- ၃။ ရူပါဝစရ ကိရိယာစိတ် (၅)ပါး，

- ၄။ အရူပါဝစရ ကိရိယာစိတ် (၄)ပါး，

    ဤသို့လျှင် ကိရိယာစိတ် အမျိုးအစား (၂၀) ရှိ၏။ ပဉ္စဒွါရာဝဇ္ဇန်း မနောဒွါရာဝဇ္ဇန်း ဟူသော အဟိတ်ကိရိယာစိတ် (၂)မျိုးကလွဲလျှင် ကြွင်းကျန်သော ကိရိယာစိတ် (၁၈)မျိုးတို့သည် ရဟန္တာအရှင်မြတ်ကြီးတို့၏ သန္တာန်၌သာ ဖြစ်နိုင်သော စိတ်အမျိုးအစားတို့ ဖြစ်ကြ၏။ ဤသို့လျှင် ---

- ၁။ ကုသိုလ်စိတ်                                 ၂၁ မျိုး

- ၂။ အကုသိုလ်စိတ်                                ၁၂ မျိုး

- ၃။ ဝိပါက် အဗျာကတစိတ်                         ၃၆ မျိုး

- ၄။ ကိရိယာ အဗျာကတစိတ်                        ၂၀ မျိုး
    <br>အားလုံးပေါင်းသော်                       ၈၉ မျိုးတည်း။

    (၉၀)ပြည့်ရန် တစ်ခု ယုတ်လျော့နေသဖြင့် စိတ် တစ်ခုယုတ် (၉၀)ဟု ခေါ်ဝေါ် အသုံးပြုသည်။
