## သုံးစုအားဖြင့် ရုပ်တို့ကို ခွဲတမ်းချပုံ

- ၁။ ရူပါရုံသည် မြင်အပ်သည်၏ အဖြစ်နှင့်တကွ ဖြစ်သော， ထိပါးအပ်သည်နှင့်တကွ ဖြစ်သော **သနိဒဿန သပ္ပဋိဃရုပ်** မည်၏။

- ၂။ ရူပါရုံမှ ကြွင်းသော ဩဠာရိကရုပ် (၁၁)မျိုးသည် မြင်အပ်သည်၏အဖြစ် မရှိ၊ ထိပါးအပ်သည်၏အဖြစ်နှင့်တကွ ဖြစ်သော **အနိဒဿန သပ္ပဋိဃရုပ်** မည်၏။

- ၃။ သုခုမရုပ် (၁၆)ပါးသည် မြင်အပ်သည်၏အဖြစ် မရှိ၊ ထိပါးအပ်သည်၏အဖြစ် မရှိသော **အနိဒဿန အပ္ပဋိဃရုပ်**မည်၏။ 
(ဤ၌ စက္ခုဝိညာဏ်ဖြင့် မြင်မှု မမြင်မှုကိုသာ ဆိုလိုသည်။ မနောဝိညာဏ်ဖြင့် မြင်မှု မမြင်မှုကို မဆိုလို။) (ဝိသုဒ္ဓိ-၂-၈၁။)

- ၁။ ဣန္ဒြိယရုပ် (၈)မျိုးနှင့် ဟဒယဝတ္ထုရုပ် (၁)မျိုး --- အားလုံးပေါင်းသော် ဤရုပ် (၉)မျိုးသည် ကံကြောင့်သာ ဧကန်ဖြစ်သောကြောင့် **ဧကန် ကမ္မဇရုပ်** မည်၏။ 
ပထဝီ အာပေါ တေဇော ဝါယော ဝဏ္ဏ ဂန္ဓ ရသ ဩဇာ အာကာသ --- ဤရုပ် (၉)မျိုးသည် အနေကန်အားဖြင့်သာ ကံကြောင့် ဖြစ်သောကြောင့် **အနေကန် ကမ္မဇရုပ်** မည်၏။

- ၂။ စိတ်ကြောင့်ဖြစ်သောရုပ်， ဥတုကြောင့်ဖြစ်သောရုပ် အာဟာရကြောင့်ဖြစ်သောရုပ်သည် ကံမှ တစ်ပါးသော အကြောင်းကြောင့်ဖြစ်သော **အကမ္မဇရုပ်** မည်၏။

- ၃။ ဥပစယ， သန္တတိ， ဇရတာ， အနိစ္စတာ ဟူသော လက္ခဏရုပ် လေးပါးသည် ကံ-စိတ်-ဥတု-အာဟာရ ဟူသော အကြောင်းတရား လေးပါးတို့တွင် မည်သည့် တစ်စုံတစ်ခုသော အကြောင်းကြောင့်မှ မဖြစ်သော **နေ၀ကမ္မဇံ နာကမ္မဇံရုပ်** မည်၏။ (ဝိသုဒ္ဓိ-၂-၈၁။)

- ၁။ စိတ်ကြောင့်ဖြစ်သော ပထဝီ အာပေါ တေဇော ဝါယော ဝဏ္ဏ ဂန္ဓ ရသ ဩဇာ ဟူသော အဝိနိဗ္ဘောဂရုပ် (၈)မျိုး， အသံ = သဒ္ဒါရုံ， အာကာသဓာတ်， ကာယဝိညတ်， ၀စီဝိညတ်， လဟုတာ မုဒုတာ ကမ္မညတာ - ဤ (၁၅)မျိုးသောရုပ်သည် **စိတ္တဇရုပ်** မည်၏။

- ၂။ ကမ္မဇရုပ်， ဥတုဇရုပ်， အာဟာရဇရုပ်သည် စိတ်ကြောင့်မဖြစ်သော **အစိတ္တဇရုပ်** မည်၏။

- ၃။ လက္ခဏရုပ် လေးမျိုးသည် **နေ၀စိတ္တဇံ နာစိတ္တဇံရုပ်** မည်၏။

- ၁။ အာဟာရကြောင့်ဖြစ်သော ပထဝီ အာပေါ တေဇော ဝါယော ဝဏ္ဏ ဂန္ဓ ရသ ဩဇာဟူသော အဝိနိဗ္ဘောဂရုပ် (၈)မျိုး， အာကာသဓာတ်， လဟုတာ，မုဒုတာ， ကမ္မညတာ --- ဤ (၁၂) မျိုးသောရုပ်သည် အာဟာရကြောင့် ဖြစ်သော **အာဟာရဇရုပ်** မည်၏။

- ၂။ ကမ္မဇရုပ် စိတ္တဇရုပ် ဥတုဇရုပ်သည် အာဟာရကြောင့် မဖြစ်သော **အနာဟာရဇရုပ်** မည်၏။

- ၃။ လက္ခဏရုပ် (၄)မျိုးသည် **နေ၀အာဟာရဇံ နအနာဟာရဇံရုပ်** မည်၏။

- ၁။ ဥတုကြောင့် ဖြစ်သော ပထဝီ အာပေါ တေဇော ဝါယော ဝဏ္ဏ ဂန္ဓ ရသ ဩဇာဟူသော အဝိနိဗ္ဘောဂရုပ် (၈)မျိုး， အသံ = သဒ္ဒါရုံ， အာကာသဓာတ်， လဟုတာ မုဒုတာ ကမ္မညတာ --- ဤ (၁၃)မျိုးသော ရုပ်သည် ဥတုကြောင့်ဖြစ်သော **ဥတုဇရုပ်** မည်၏။

- ၂။ ကမ္မဇရုပ် စိတ္တဇရုပ် အာဟာရဇရုပ်သည် ဥတုကြောင့် မဖြစ်သော **အနုတုဇရုပ်** မည်၏။

- ၃။ လက္ခဏရုပ် (၄)မျိုးသည် **နေ၀ဥတုဇံ နအနုတုဇံရုပ်** မည်၏။ (ဝိသုဒ္ဓိ-၂-၈၁။)
