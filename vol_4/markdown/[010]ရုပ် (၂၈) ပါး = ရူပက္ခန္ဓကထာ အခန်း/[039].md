### ၁၁။ သဒ္ဒါရုံ

- ၁။ သောတပဋိဟနနလက္ခဏော **သဒ္ဒေါ**၊
- ၂။ သောတဝိညာဏဿ ဝိသယဘာ၀ရသော၊
- ၃။ တဿေ၀ ဂေါစရပစ္စုပဋ္ဌာနော၊
- ၄။ စတုမဟာဘူတပဒဋ္ဌာနော။ (အဘိ-ဋ္ဌ-၁-၃၅၆။ ဝိသုဒ္ဓိ-၂-၇၇။)

- ၁။ သောတပသာဒ၌ (ကို) ထိခိုက်ခြင်း (ရိုက်ခတ်ခြင်း) သဘော <r>လက္ခဏ၊</r>
- ၂။ (က) သောတဝိညာဏ်၏ အာရုံဖြစ်ခြင်း = သောတဝိညာဏ်အား အာရမ္မဏပစ္စယသတ္တိဖြင့်
ကျေးဇူးပြုခြင်း <r>(ကိစ္စ) ရသ၊</r> <br>( ခ ) သောတဝိညာဏ်အား ကျေးဇူးပြုတတ်သော အာရမ္မဏပစ္စယသတ္တိနှင့် ပြည့်စုံခြင်း = အာရမ္မဏပစ္စယ သတ္တိဟူသောဂုဏ် <r>(သမ္ပတ္တိ) ရသ၊</r>
- ၃။ သောတဝိညာဏ်၏ ကျက်စားရာ အာရုံစားကျက်ဖြစ်ခြင်း သဘောတရား <r>ပစ္စုပဋ္ဌာန်၊</r>
- ၄။ မိမိ (သဒ္ဒါရုံ) ၏ မှီရာ ကလာပ်တူ မဟာဘုတ် (၄)ပါး <r>ပဒဋ္ဌာန်။</r>

သပ္ပတီတိ **သဒ္ဒေါ**၊ ဥဒါဟရီယတိ， သကေဟိ ဝါ ပစ္စယေဟိ သပ္ပီယတိ သောတဝိညေယျဘာဝံ ဥပနီယတီတိ အတ္ထော။ (မဟာဋီ-၂-၈၇။)

ရွတ်ဆိုအပ်သောကြောင့် သဒ္ဒ မည်၏။ 
တစ်နည်း --- မိမိဆိုင်ရာ အကြောင်းတရားတို့က နားဖြင့် ကြားအပ်သည်၏ အဖြစ်သို့ = သောတဝိညာဏ်သည် သိအပ်သည်၏ အဖြစ်သို့ ရောက်စေအပ် ကပ်၍ ဆောင်အပ်သောကြောင့် သဒ္ဒ မည်၏။ 
သောတဝိညာဏ်၏ အာရုံဖြစ်သမျှ သက်ရှိသက်မဲ့ အသံအားလုံးကို သဒ္ဒဟု ခေါ်ဆို၏။
