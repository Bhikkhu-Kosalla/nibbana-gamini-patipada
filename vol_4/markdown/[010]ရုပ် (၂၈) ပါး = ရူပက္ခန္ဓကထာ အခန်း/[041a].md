### ၁၃။ ရသာရုံ

- ၁။ ဇိဝှါပဋိဟနနလက္ခဏော **ရသော**၊
- ၂။ ဇိဝှါဝိညာဏဿ ဝိသယဘာ၀ရသော၊
- ၃။ တဿေ၀ ဂေါစရပစ္စုပဋ္ဌာနော၊
- ၄။ စတုမဟာဘူတပဒဋ္ဌာနော။ (အဘိ-ဋ္ဌ-၁-၃၅၇။ ဝိသုဒ္ဓိ-၂-၇၇။)

- ၁။ ဇိဝှါပသာဒ၌ (ကို) ထိခိုက်ခြင်း (= ရိုက်ခတ်ခြင်း) သဘော <r>လက္ခဏ၊</r>
- ၂။ (က) ဇိဝှါဝိညာဏ်၏ အာရုံဖြစ်ခြင်း = ဇိဝှါဝိညာဏ်အား အာရမ္မဏပစ္စယသတ္တိဖြင့် ကျေးဇူးပြုခြင်း <r>(ကိစ္စ) ရသ၊ </r><br>( ခ ) ဇိဝှါဝိညာဏ်အား ကျေးဇူးပြုတတ်သော အာရမ္မဏပစ္စယသတ္တိနှင့် ပြည့်စုံခြင်း (= အာရမ္မဏပစ္စယသတ္တိဟူသော ဂုဏ်) <r>(သမ္ပတ္တိ) ရသ၊ </r>
- ၃။ ဇိဝှါဝိညာဏ်၏ ကျက်စားရာ အာရုံစားကျက်ဖြစ်ခြင်း သဘောတရား <r>ပစ္စုပဋ္ဌာန်၊</r>
- ၄။ မိမိ (ရသာရုံ) ၏ မှီရာ ကလာပ်တူ မဟာဘုတ် (၄)ပါး <r>ပဒဋ္ဌာန်။</r>

ရသန္တိ တံ သတ္တာတိ **ရသော**၊ အသာဒေန္တီတိ အတ္ထော။ (မဟာဋီ-၂-၈၈။)

ထိုရသာကို သတ္တဝါတို့သည် သာယာတတ်ကုန်သောကြောင့် ကောင်းသည်ဖြစ်စေ， ဆိုးသည်ဖြစ်စေ ဇိဝှါဝိညာဏ်ဖြင့် သာယာအပ်သမျှ အာရုံပြုအပ်သမျှ အရသာမှန်သမျှကို ရသဟု ခေါ်ဆိုသည်။ 
ချို-ချဉ်-ငန်-စပ်ဖန်-ခါးဟူသော အရသာ (၆)ပါးလုံးပင်တည်း။