## လေးစုအားဖြင့် ရုပ်တို့ကို ခွဲတမ်းချပုံ

- ၁။ ရူပါယတန = ရူပါရုံသည် စက္ခုဝိညာဏ်၏ အာရုံဖြစ်သောကြောင့် **ဒိဋ္ဌ** မည်၏။

- ၂။ သဒ္ဒါယတန = သဒ္ဒါရုံသည် သောတဝိညာဏ်၏ အာရုံဖြစ်သောကြောင့် **သုတ** မည်၏။

- ၃။ ဂန္ဓာယတန-ရသာယတန-ဖောဋ္ဌဗ္ဗာယတန = ဂန္ဓာရုံ ရသာရုံ ဖောဋ္ဌဗ္ဗာရုံသည် မိမိတို့ ထံမှောက်သို့ ဆိုက်ရောက်လာသော အာရုံကိုယူတတ်သော ဃာနိန္ဒြေ ဇိဝှိန္ဒြေ ကာယိန္ဒြေတို့၏ အာရုံဖြစ်သောကြောင့် **မုတ** မည်၏။

<br>(က) ဃာနဝိညာဏ်သည် ဃာနိန္ဒြေသို့ ဆိုက်ရောက်လာသော ဂန္ဓာရုံကို，

<br>( ခ ) ဇိဝှါဝိညာဏ်သည် ဇိဝှိန္ဒြေသို့ ဆိုက်ရောက်လာသော ရသာရုံကို，

<br>( ဂ ) ကာယဝိညာဏ်သည် ကာယိန္ဒြေသို့ဆိုက်ရောက်လာသော ဖောဋ္ဌဗ္ဗာရုံကို， အာရုံယူတတ်၏။ 
ထိုကြောင့် ယင်းအာရုံ သုံးမျိုးသည် **မုတ** မည်၏။

- ၄။ ကြွင်းသော (၂၁)မျိုးသောရုပ်သည် မနောဝိညာဏ်၏သာလျှင် အာရုံဖြစ်သောကြောင့် **ဝိညာတ** မည်၏။

- ၁။ နိပ္ဖန္နရုပ် (၁၈)ပါးသည် **ရူပရူပရုပ်** မည်၏။

- ၂။ အာကာသဓာတ်သည် **ပရိစ္ဆေဒရုပ်** မည်၏။

- ၃။ ကာယဝိညတ် ၀စီဝိညတ် လဟုတာ မုဒုတာ ကမ္မညတာ --- ဤရုပ် (၅)မျိုးသည် **ဝိကာရရုပ်** မည်၏။

- ၄။ ဇာတိ ဇရာ ဘင်္ဂ = ဥပစယ သန္တတိ ဇရတာ အနိစ္စတာ --- ဤ (၄)မျိုးသည် **လက္ခဏရုပ်** မည်၏။

- ၁။ ဟဒယရုပ်သည် **ဝတ္ထုရုပ်** မည်၏၊ **ဒွါရရုပ်** မမည်။

- ၂။ ကာယဝိညတ် ၀စီဝိညတ် နှစ်မျိုးသည် **ဒွါရရုပ်** မည်၏၊ **ဝတ္ထုရုပ်** မမည်။

- ၃။ ပသာဒရုပ် (၅)မျိုးသည် **ဝတ္ထုရုပ်**လည်း မည်၏၊ **ဒွါရရုပ်**လည်း မည်၏။

- ၄။ ကြွင်းသော (၂၀)မျိုးသောရုပ်သည် **ဝတ္ထုရုပ်**လည်း မမည်၊ **ဒွါရရုပ်**လည်း မမည်။ (ဝိသုဒ္ဓိ-၂-၈၁။)
